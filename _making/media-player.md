---
layout: single
title: "Media Player"
header: no
categories:
  - making
tags:
  - media player
---

## Αναπαραγωγή βίντεο

### Ανάλυση σχετικών έργων

* Να καταγράψετε τις ιδιότητες μερικών (3-4) εφαρμογών που παίζουν βίντεο ή μουσική, και που είναι ελεύθερα διαθέσιμες στον υπολογιστή σας. Να διαλέξετε είτε εφαρμογές που θεωρείτε ότι είναι σωστά φτιαγμένες είτε κάποιες που θεωρείτε ότι έχουν προβλήματα χρήσης.

* Να οργανώσετε τις πληροφορίες που βρήκατε σε ένα πίνακα όπου στις γραμμές να είναι οι εφαρμογές που εντοπίσατε και στις στήλες: 1) ο άνθρωπος, 2) το πλαίσιο χρήσης, 3) ο σκοπός, 4) η διεργασία χρήσης.

### Εντοπισμός αναγκών

* Να καταγράψετε τις ανάγκες των πιθανών χρηστών και τους στόχους της εφαρμογής σας με βάση τους πίνακες που φτιάξατε προηγουμένως.

* Να ενημερώσετε τον πίνακα της προηγούμενης ενότητας ώστε να περιλαμβάνει μία ακόμη στήλη, η οποία να περιγράφει τους λόγους επιτυχίας ή αποτυχίας των αντίστοιχων εφαρμογών.

* Να ενημερώσετε τον πίνακα της προηγούμενης ενότητας ώστε να περιλαμβάνει στήλες με τους κανόνες σχεδίασης που ακολουθεί η κάθε εφαρμογή, και να προσθέσετε τη δική σας εφαρμογή.

* Να ενημερώσετε τις προδιαγραφές της εφαρμογής σας ώστε να μοιάζει περισσότερο με τις εφαρμογές που πέτυχαν, και να αποφεύγει τα λάθη εκείνων που απέτυχαν.

* Ανάλογα με την επιλογή των χρηστών (π.χ., ηλικία, γνώσεις) και του πλαισίου-στόχου της δραστηριότητας, να καταγράψετε τις αρχικές προδιαγραφές για την εφαρμογή που θα ετοιμάσετε στη συνέχεια.

### Προσχέδιο

* Να σχεδιάσετε (σενάριο, οθόνες) μια εφαρμογή που να βασίζεται στις ανθρώπινες ανάγκες που εντοπίσατε στην προηγούμενη ενότητα.

* Δραστηριότητα
Να επιλέξετε δύο τουλάχιστον εναλλακτικές συσκευές εισόδου για τη διάδραση με την εφαρμογής σας.

* Να σχεδιάσετε διαφορετικούς τρόπους για την έξοδο της εφαρμογής σας.

### Ελάχιστον εφικτό προϊόν

* Να επιλέξετε τα εργαλεία που θα σας διευκολύνουν στη δημιουργία της εφαρμογής που περιγράψατε στην προηγούμενη ενότητα. Πριν καταλήξετε σε κάποιο, δοκιμάστε μερικά παρόμοια κάνοντας αλλαγές στα παραδείγματα που δίνουν έτοιμα και διαβάζοντας την τεκμηρίωση και τα σχόλια από άλλους χρήστες.

* Να επεκτείνετε την εφαρμογή σας ώστε να ελέγχεται από μια νέα συσκευή εισόδου.

* Να φτιάξετε την εφαρμογής σας χρησιμοποιώντας τα βασικά δομικά στοιχεία της πλατφόρμας εκτέλεσης. Τι διαφορές έχει σε σχέση με την αρχική σχεδίαση;

* Να φτιάξετε ξανά την εφαρμογή σας ώστε να περιέχει στοιχεία σκευομορφισμού.

* Να προσθέσετε φυσική διάδραση στην εφαρμογή σας.
