---
layout: single
title: "Quantified Self"
header: no
categories:
  - making
tags:
  - activity tracker
  - Quantified Self
---

## Μέτρηση Φυσικής Δραστηριότητας

### Ανάλυση σχετικών έργων

* Να καταγράψετε τις ιδιότητες μερικών (3-4) εφαρμογών ενθάρρυνσης της φυσικής άσκησης. Να διαλέξετε είτε εφαρμογές που θεωρείτε ότι είναι σωστά φτιαγμένες είτε που πιστεύετε ότι έχουν προβλήματα χρήσης.

* Να οργανώσετε τις πληροφορίες που βρήκατε σε ένα πίνακα όπου στις γραμμές να είναι οι εφαρμογές που εντοπίσατε και στις στήλες: 1) ο άνθρωπος, 2) το πλαίσιο χρήσης, 3) ο σκοπός, 4) η διεργασία χρήσης.

### Εντοπισμός αναγκών

* Να καταγράψετε τις ανάγκες των πιθανών χρηστών και τους στόχους της εφαρμογής σας με βάση τους πίνακες που φτιάξατε προηγουμένως.

* Να ενημερώσετε τον πίνακα της προηγούμενης ενότητας ώστε να περιλαμβάνει μία στήλη ακόμη, η οποία να περιγράφει τους λόγους επιτυχίας ή αποτυχίας των αντίστοιχων εφαρμογών.

* Να ενημερώσετε τον πίνακα της προηγούμενης ενότητας ώστε να περιλαμβάνει στήλες με τους κανόνες σχεδίασης που ακολουθεί η κάθε εφαρμογή και να προσθέσετε και τη δική σας εφαρμογή.

* Να ενημερώσετε τις προδιαγραφές της εφαρμογής σας, ώστε να μοιάζει περισσότερο με τις εφαρμογές που πέτυχαν και να αποφεύγει τα λάθη εκείνων που απέτυχαν.

* Ανάλογα με την επιλογή των χρηστών (π.χ., ηλικία, γνώσεις) και του πλαισίου-στόχου της δραστηριότητας, να καταγράψετε τις αρχικές προδιαγραφές για την εφαρμογή που θα ετοιμάσετε στη συνέχεια.

### Προσχέδιο

* Να σχεδιάσετε (σενάριο, οθόνες) μια εφαρμογή που να βασίζεται στις ανθρώπινες ανάγκες που εντοπίσατε στην προηγούμενη ενότητα.

* Να σχεδιάσετε ξανά την εφαρμογή σας ώστε να παρέχει: 1) αυτοματισμό για μια συχνή λειτουργία του χρήστη, 2) ανθρωπομορφισμό για την επικοινωνία με τον χρήστη, 3) έξυπνο πράκτορα που αναλαμβάνει να επιτελέσει μια εργασία του χρήστη, 4) επικοινωνία με άλλους χρήστες και ειδικούς της φυσικής άσκησης.

* Να προσθέσετε το στοιχείο της μεταφοράς σε κάποιες από τις λειτουργίες ή οντότητες της εφαρμογής σας.

* Να σχεδιάσετε μια σκευομορφική εκδοχή της εφαρμογής σας.

### Ελάχιστον εφικτό προϊόν

* Να επιλέξετε τα εργαλεία που θα σας διευκολύνουν στη δημιουργία της εφαρμογής που περιγράψατε στην προηγούμενη ενότητα. Πριν καταλήξετε σε κάποιο, δοκιμάστε μερικά παρόμοια κάνοντας αλλαγές στα παραδείγματα που δίνουν έτοιμα και διαβάζοντας την τεκμηρίωση και τα σχόλια από άλλους χρήστες.

* Να κατασκευάσετε με ένα εργαλείο της επιλογής σας μια αρχική έκδοση (πρωτότυπο υψηλής πιστότητας) της εφαρμογής που σχεδιάσατε στην προηγούμενη ενότητα.

### Δοκιμές

* Να δώσετε την εφαρμογή σας για αξιολόγηση σε κάποιον άλλο κατασκευαστή που ετοιμάζει μια παρόμοια εφαρμογή και εσείς να αξιολογήσετε τη δική του εφαρμογή.

### Παραγωγή, επέκταση, και εμπορική δραστηριότητα

* Να προσθέσετε τη δυνατότητα συναλλαγών στην εφαρμογή σας. Για παράδειγμα, ο χρήστης να μπορεί να αγοράσει επιπλέον δυνατότητες.

* Να περιγράψετε την οργάνωση και τη λειτουργία μιας επιχείρησης που θα εμπορεύεται την εφαρμογή που σχεδιάσατε.

* Να εντοπίσετε στοιχεία της εφαρμογής σας που θα μπορούσαν να ελέγχονται από κάποιον τρίτο, ώστε εσείς να μπορέσετε να έχετε περισσότερο χρόνο για τη βελτίωση των τμημάτων της εφαρμογής σας που είναι πιο σημαντικά.
