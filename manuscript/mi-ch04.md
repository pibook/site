
## Δραστηριότητες

### Δραστηριότητα
Να καταγράψετε τις ιδιότητες μερικών (3-4) εφαρμογών που βοηθάνε στην αποθήκευση σημειώσεων (π.χ., κείμενο, φωτογραφία) με αναφορά σε μια γεωγραφική τοποθεσία.

### Δραστηριότητα
Να κατασκευάσετε (σχεδίαση, πρωτότυπο, αξιολόγηση) μία εφαρμογή με την οποία μπορείτε να αφήνετε σημειώσεις (π.χ., εικόνα, κείμενο, κτλ.) σε γεωγραφικές τοποθεσίες (π.χ., πού πάρκαρα το αυτοκίνητο, τοποθεσίες που επισκέφτηκα). Η εφαρμογή θα πρέπει να δίνει έμφαση στην καταγραφή της σημείωσης.

### Δραστηριότητα
Να επεκτείνετε την εφαρμογή της προηγούμενης ενότητας ώστε να παρουσιάζει τις σημειώσεις που έχετε αφήσει πάνω στον γεωγραφικό χάρτη με βάση τον χρόνο ή άλλα κριτήρια που είναι σημαντικά για την εφαρμογή σας.

### Δραστηριότητα
Να επιλέξετε τα εργαλεία που θα σας διευκολύνουν στη δημιουργία της εφαρμογής που περιγράψατε στην προηγούμενη ενότητα. Πριν καταλήξετε σε κάποιο, δοκιμάστε μερικά παρόμοια κάνοντας αλλαγές στα παραδείγματα που δίνουν έτοιμα και διαβάζοντας την τεκμηρίωση και τα σχόλια από άλλους χρήστες.

### Δραστηριότητα
Να προσαρμόσετε την εφαρμογή σας ώστε να εκτελείται σε διαφορετική τελική συσκευή από αυτή του υπολογιστή ανάπτυξης.

### Δραστηριότητα
Ποιος είναι ο ρόλος της προσομοιώσης αν δεν έχετε διαθέσιμη την τελική συσκευή εκτέλεσης;

### Δραστηριότητα
Να στήσετε την εφαρμογή σας σε ένα ολοκληρωμένο περιβάλλον ανάπτυξης ή (αν το έχετε κάνει ήδη) να στήσετε την εφαρμογή σας μαζεύοντας μόνοι σας τα απαιτούμενα επιμέρους εργαλεία.

### Δραστηριότητα
Να γράψετε την εφαρμογή σας με μια διαφορετική γλώσσα προγραμματισμού.

### Δραστηριότητα
Να κατασκευάσετε την εφαρμογή που σχεδιάσατε αφού πρώτα συνθέσετε ένα περιβάλλον ανάπτυξης το οποίο ταιριάζει καλύτερα σε αυτόν τον σκοπό.

### Δραστηριότητα
Να φτιάξετε την εφαρμογή σας αρχίζοντας από μια κενή σελίδα στο περιβάλλον ανάπτυξης.

### Δραστηριότητα
Να προσθέσετε τεκμηριώση για το σύστημα που έχετε φτιάξει, έτσι ώστε να είναι κατανοητό από εσάς στο μέλλον αλλά και από άλλους που θα ήθελαν να το μελετήσουν και να το αλλάξουν.

### Δραστηριότητα
Να δώσετε σε μια άλλη ομάδα να κάνει αλλαγές στην εφαρμογή σας και εσείς να κάνετε αλλαγές στη δική τους.

### Δραστηριότητα
Να δώσετε την εφαρμογή που κατασκευάσατε στην προηγούμενη εντότητα σε κάποιον άλλο και να συνεχίσετε την ανάπτυξη του δικού του έργου.

### Δραστηριότητα
Να μοιραστείτε τμήματα ή ολόκληρο τον κώδικα της εφαρμογής που φτιάξατε στις προηγούμενες ενότητες με προγραμματιστές από άλλες ομάδες και να τους ζητήσετε να κάνουν αλλαγές και επεκτάσεις. Να κάνετε το ίδιο στα δικά τους έργα.

### Δραστηριότητα
Να ενημερώσετε το σύστημά σας ώστε να παρέχει τη δική του διεπαφή προγραμματισμού.

### Δραστηριότητα
Να ενημερώσετε την εφαρμογή σας ώστε μία τουλάχιστον λειτουργία της να συνδέεται με άλλες υπάρχουσες δικτυακές εφαρμογές (π.χ., IFTTT, Huginn).

### Δραστηριότητα
Να ενημερώσετε την εφαρμογή σας έτσι ώστε να βασίζεται, όσο γίνεται περισσότερο, σε διεπαφές προγραμματισμού από υπάρχοντα συστήματα.
