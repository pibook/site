Ο Ivan Sutherland μεγάλωσε παίζοντας μια γερμανική εκδοχή των Lego, στην
οποία ένα μικρό σετ από γεωμετρικά σχήματα μπορεί να δώσει μορφή σε
πολύπλοκες κατασκευές όπως είναι μια γέφυρα. Το 1963 κατασκεύασε το
διαδραστικό σύστημα σχεδίασης γραφικών Sketchpad, [^1] το οποίο μπορούσε
να χρησιμοποιηθεί για τη μοντελοποίηση πολύπλοκων συστημάτων όπως μια
γέφυρα. [^2] Αν και έγινε γνωστός για αυτό το σύστημα, η συνεισφορά του
είναι πολύ ευρύτερη, καθώς δημιούργησε μια μεγάλη κοινότητα με ανθρώπους
και εταιρείες.

<figure id="fig:sutherland-profile">
{% include figure image_path="/images/sutherland-profile.jpg"
caption="Στο σύστημα Sketchpad, εκτός από την υποστήριξη της δημιουργίας
προσχεδίων, υπήρχε η δυνατότητα επίλυσης εξισώσεων, όπως αυτές ορίζονται
από τα γραφικά που αναπαριστούν μια γέφυρα. O Ivan Sutherland ξεκίνησε
από την περιοχή των διαδραστικών γραφικών και συνέχισε ως μέντορας
ερευνητών και στέλεχος πολλών οργανισμών που άφησαν το αποτύπωμα τους
στην ευρύτερη περιοχή των υπολογιστών." alt="Ivan Sutherland" %}
<figcaption>
Στο σύστημα Sketchpad, εκτός από την υποστήριξη της δημιουργίας
προσχεδίων, υπήρχε η δυνατότητα επίλυσης εξισώσεων, όπως αυτές ορίζονται
από τα γραφικά που αναπαριστούν μια γέφυρα. O Ivan Sutherland ξεκίνησε
από την περιοχή των διαδραστικών γραφικών και συνέχισε ως μέντορας
ερευνητών και στέλεχος πολλών οργανισμών που άφησαν το αποτύπωμα τους
στην ευρύτερη περιοχή των υπολογιστών.
</figcaption>
</figure>
<figure id="fig:sketchpad-drafting">
{% include figure image_path="/images/sketchpad-drafting.jpg" caption="Η
βασική λειτουργία του Sketchpad είναι η υποστήριξη της διαδικασίας της
δημιουργίας προσχεδίων για τον κλάδο της μηχανολογίας. Το Sketchpad,
εκτός απο τη διάδραση με την πένα, παρέχει μια σειρά εντολών που ορίζουν
περιορισμούς πάνω στα αρχικά σχεδιαγράμματα, έτσι ώστε να είναι εύκολος
ο μετασχηματισμός τους με βάση κάποιους κανόνες, όπως οι παράλληλες
γραμμές και οι ορθές γωνίες." alt="Sketchpad" %}
<figcaption>
Η βασική λειτουργία του Sketchpad είναι η υποστήριξη της διαδικασίας της
δημιουργίας προσχεδίων για τον κλάδο της μηχανολογίας. Το Sketchpad,
εκτός απο τη διάδραση με την πένα, παρέχει μια σειρά εντολών που ορίζουν
περιορισμούς πάνω στα αρχικά σχεδιαγράμματα, έτσι ώστε να είναι εύκολος
ο μετασχηματισμός τους με βάση κάποιους κανόνες, όπως οι παράλληλες
γραμμές και οι ορθές γωνίες.
</figcaption>
</figure>

Αμέσως μετά τη δημιουργία του Sketchpad στο MIT, συνέχισε με την
δημιουργία του Sword of Damocles στο Harvard, όπου τα γραφικά ακολουθούν
την κίνηση του κεφαλιού του χρήστη. Το σύστημα αυτό αρχικά δημιουργήθηκε
για τη διευκόλυνση της προσγείωσης ενός ελικοπτέρου με κάμερες στη βάση
του και για την προβολή του βίντεο σε δύο οθόνες που βρίσκονται πάνω σε
ένα κράνος. Για να το πετύχει αυτό έβαλε στη θέση του βίντεο από τις
κάμερες, έναν υπολογιστή που παράγει δυναμικά γραφικά. Το σύστημα αυτό
είναι θεμελιώδες για τα συστήματα εικονικής πραγματικότητας των επόμενων
δεκαετιών.

Εκτός από τη συνεισφορά του στην επιστήμη των διαδραστικών γραφικών, στη
συνέχεια της καριέρας του δημιούργησε μία από τις σημαντικότερες
εταιρείες, η οποία κατασκεύασε προσομοιωτές πτήσης για τα αεροσκάφη της
Boing, έτσι ώστε να γίνει καλύτερη η εκπαίδευση των πιλότων αλλά και η
σχεδίαση της πολύπλοκης διεπαφής πτήσης. Η βελτίωση της εκπαίδευσης και
της διεπαφής στα αεροπλάνα θεωρείται ότι βελτίωσε με την σειρά της την
ασφάλεια των πτήσεων. Στον χώρο της ψηφιακής ψυχαγωγίας, ο μαθητής του
Edwin Catmull εμπνεύστηκε από τις δυνατότητες των γραφικών στον
υπολογιστή και προσπάθησε να εκπληρώσει το παιδικό του όνειρο να γίνει
σχεδιαστής κινούμενων γραφικών με την κατασκευή νέων τεχνολογιών και
εργαζόμενος σε εταιρείες μέχρι τη δημιουργία της Pixar.

Παράλληλα με την εταιρεία, συμβούλευε διδακτορικούς φοιτητές στο
πανεπιστήμιο της Utah, ανάμεσα τους τον Alan Kay, καθώς και τους
δημιουργούς άλλων σημαντικών εταιρειών, όπως η Pixar και η Adobe.
Επίσης, ήταν υπεύθυνος για τη συνέχιση της χρηματοδότησης του
προγράμματος DARPA αμέσως μετά την αποχώρηση του Licklider και με αυτόν
τον τρόπο συνέχισε να στηρίζει τη βασική έρευνα στις περιοχές των
γραφικών και της διάδρασης που γινόταν στα MIT, Stanford, Xerox PARC,
RAND. Συνολικά, ο Ivan Sutherland φαίνεται να έχει επηρεάσει ένα πολύ
μεγάλο μέρος των σύγχρονων τεχνολογιών είτε με τις δικές του καινοτομίες
είτε με αυτές των ανθρώπων που επηρέασε με τη δουλειά του.

[^1]: fig. **¿fig:sutherland-profile?**

[^2]: fig. **¿fig:sketchpad-drafting?**
