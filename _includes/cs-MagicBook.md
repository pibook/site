**`Πηγή αναφοράς`**  
[The MagicBook: A Transitional AR Interface](https://www.hitl.washington.edu/people/tfurness/courses/inde543/READINGS-03/BILLINGHURST/MagicBook.pdf)

Το MagicBook είναι μια διεπαφή MR που χρησιμοποιεί ένα πραγματικό βιβλίο (εικόνα a) για να μεταφέρει απρόσκοπτα τους χρήστες μεταξύ Πραγματικότητας
και Εικονικότητας. Ποιό συγκεκριμένα είναι μια μέθοδος παρακολούθησης που βασίζεται στην προσθήκη εικονικών μοντέλων σε πραγματικές σελίδες
βιβλίων, δημιουργώντας μια σκηνή επαυξημένης πραγματικότητας AR (εικόνα b). Όταν οι χρήστες λοιπόν, δουν μια σκηνή AR που τους ενδιαφέρει, μπορούν να εισέλθουν
μέσα σε αυτήν και να τη βιώσουν ως εικονική πραγματικότητα VR (εικόνα c). 

Ως αντικείμενα κύριας διεπαφής χρησιμοποιούνται κανονικά βιβλία. Όπου οι χρήστες μπορούν να γυρίσουν τις σελίδες τους, να κοιτάξουν τις εικόνες και να διαβάσουν το κείμενο χωρίς καμία πρόσθετη τεχνολογία (εικόνα a). Ωστόσο, εάν κοιτάξουν το βιβλίο μέσω της συσκευής AR (εικόνα b), βλέπουν τρισδιάστατα εικονικά μοντέλα να εμφανίζονται έξω από τις σελίδες, όπου κουνώντας το βιβλίο ή τον εαυτό τους μπορούν να αλλάξουν οπτική γωνία[^1] θέασης.
<figure id="fig:magicbook_1">
{% include figure image_path="/images/magicbook_1.jpg" caption="" alt="magicbook_1" %}
<figcaption>
Η παραπάνω εικόνα παρουσιάζει τις τρείς μεταβάσεις του MagicBook μεταξύ πραγματικότητας, επαυξημένης πραγματικότητας και εικονικής πραγματικότητας. 
</figcaption>
</figure>   

### Η αλληλεπίδραση του MagicBook με τον χρήστη
***

**`Φυσική και διαισθητική διάδραση:`**  
 - Το MagicBook χρησιμοποιεί ένα κανονικό βιβλίο ως διεπαφή, κάνοντας την τεχνολογία ποιο φυσική.  
 - Οι χρήστες γυρνούν τις σελίδες για να αλλάξουν εικονικά περιεχόμενα, όπως θα έκαναν με ένα πραγματικό βιβλίο.
    
**`Αλληλεπίδραση μέσω Επαυξημένης (AR) και Εικονικής Πραγματικότητας (VR):`**  
- Οι χρήστες βλέπουν τρισδιάστατα μοντέλα να αναδύονται από τις σελίδες του (AR).  
- Μπορούν να περιηγηθούν μέσα στη σκηνή και να τη ζήσουν ως μια εμπειρία εικονικής πραγματικότητας (VR).
    
**`Απλή και άμεση συνεργασία:`**  
- Πολλοί χρήστες μπορούν να κοιτούν μαζί το ίδιο βιβλίο και να βλέπουν το ίδιο AR περιεχόμενο.  
- Δίνεται η δυνατότητα για συγχρονισμένη μετάβαση στον ίδιο εικονικό χώρο (VR), όπου εμφανίζονται ως άβαταρ.
    
**`Ομαλή μετάβαση μεταξύ φυσικού και ψηφιακού κόσμου:`**  
- Με μια απλή κίνηση (πχ. μια συγκεκριμένη χειρονομία), οι χρήστες περνούν από το AR στο VR και αντίστροφα, χωρίς να υπάρξει διακοπή της εμπειρίας.
    
**`Χρήση φυσικών χειρονομιών και αντικειμένων:`**  
- Δεν απαιτούνται παραδοσιακά μέσα (πληκτρολόγιο, ποντίκι), αλλά χειρονομίες για την αλληλεπίδραση με το βιβλίο.
    
**`Ευκολία χρήσης για όλους:`**  
- Το MagicBook είναι κατανοητό ακόμη και σε αρχάριους χρήστες, γιατί βασίζεται σε βασικές και οικείες για σε όλους συσκευές και λειτουργίες όπως γυαλιά, ανάγνωση βιβλίου[^2] κτλ.
<figure id="fig:magicbook_2">
{% include figure image_path="/images/magicbook_2.jpg" caption="" alt="magicbook_2" %}
<figcaption>
Εδώ φαίνεται η μετάβαση και η διάδραση με τον εικονικό κόσμο (VR).
</figcaption>
</figure>

Καθώς οι υπολογιστές ενσωματώνονται όλο και ποιο πολύ στην καθημερινότητα μας, υπάρχει ανάγκη για νέες διεπαφές που θολώνουν τη γραμμή μεταξύ πραγματικότητας και εικονικής πραγματικότητας. Αυτό μπορεί να επιτευχθεί με τη χρήση διεπαφών μικτής πραγματικότητας (MR) που καλύπτουν το φάσμα Πραγματικότητας/Εικονικότητας. Το MagicBook είναι μια πρώιμη προσπάθεια προς την διεπαφή Mixed Reality (MR) για προβολή και αλληλεπίδραση με ολοκληρωμένα σύνολα δεδομένων. 

### Extended Reality (XR)
Και τελευταία ακολουθεί μια μικρή παρουσίαση των τριών τεχνολογιών, έτσι ώστε να εντοπίσουμε τις διαφορές που υπάρχουν αναμεταξύ τους και να δούμε πως χρησιμοποιούνται ως εργαλείο διάδρασης στο MagicBook

**`Augmented Reality (AR) — Επαυξημένη Πραγματικότητα`**
- Προσθέτει ψηφιακά στοιχεία (εικόνες, 3D αντικείμενα, ήχους) πάνω στον πραγματικό κόσμο που βλέπεις, πχ βλέπεις έναν χώρο μέσα από το κινητό ή γυαλιά AR και εμφανίζεται ένα τρισδιάστατο μοντέλο.
- Βασικά χαρακτηριστικά: 
   - Βλέπεις τον πραγματικό κόσμο μαζί με τα ψηφιακά αντικείμενα.  
    - Παραμένεις συνδεδεμένος με το περιβάλλον σου.  

**`Virtual Reality (VR) — Εικονική Πραγματικότητα`**
  - Εμβυθίζεσαι εξ ολοκλήρου σε έναν εικονικό, ψηφιακό κόσμο μέσω ειδικής συσκευής (π.χ., VR headset), πχ. φοράς γυαλιά VR και μπαίνεις σε ένα παιχνίδι ή προσομοίωση, 
-   Βασικά χαρακτηριστικά: 
     - Βλέπεις μόνο ψηφιακό περιβάλλον και δεν βλέπεις τον πραγματικό κόσμο γύρω σου.  
    - Πολύ εμβυθιστική εμπειρία (immersive).
   
**`Mixed Reality (MR) — Μικτή Πραγματικότητα`**
   - Συνδυάζει πραγματικό και ψηφιακό κόσμο, αλλά με δυναμική διάδραση μεταξύ τους.  
   - Τα ψηφιακά αντικείμενα αλληλοεπιδρούν με τον φυσικό χώρο, πχ. βλέπεις ένα 3D ρομπότ να περπατάει πάνω στο τραπέζι σου και να αποφεύγει φυσικά εμπόδια.
-   Βασικά χαρακτηριστικά: 
    - Βλέπεις τον πραγματικό κόσμο αλλά και τα αλληλεπιδρώντα ψηφιακά στοιχεία.  
    - Τα ψηφιακά αντικείμενα αναγνωρίζουν το περιβάλλον.  
    - Συνδυάζει[^3] AR + VR δυνατότητες.
<figure id="fig:magicbook_3">
{% include figure image_path="/images/magicbook_3.jpg" caption="" alt="magicbook_3" %}
<figcaption>
Το XR ή Extended Reality είναι ένας όρος ο οποίος περιλαμβάνει τις τρείς τεχνολογίες VR, AR και MR, Συνεπώς όταν αναφερόμαστε σε κάποιο σύνολο αυτών χρησιμοποιείται το XR (δηλ. είναι ενας όρος ομπρέλα) 
</figcaption>
</figure>

Οπότε μάλλον σιγά σιγά πρέπει να μετακινηθεί η αλληλεπίδραση υπολογιστή με χρήστη (HCI) και προς την XR τεχνολογία και να ξεφύγουμε λίγο από τις παραδοσιακές διεπαφές.
Το MagicBook πιστεύω πως έδωσε μια πρώτη εικόνα προς αυτήν την κατεύθυνση το μακρινό 2001 που πρωτοεμφανίστηκε και φυσικά για την εποχή του ήταν μια πολύ πρωτοποριακή ιδέα.

[^1]: **Reality, Augmented Reality and Virtual Reality of MagicBook**
[^2]: **Avatar of Virtual Reality from MagicBook**
[^3]: **Extended Reality**
