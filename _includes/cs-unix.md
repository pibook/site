<figure id="fig:pdp11-tty-unix">
{% include figure image_path="/images/pdp11-tty-unix.jpg" caption=""
alt="Μίνι υπολογιστής PDP11" %}
<figcaption>
Ο μίνι-υπολογιστής PDP11 της DEC θεωρείται κομβικό σημείο, γιατί ήταν
πολύ δημοφιλής σε πανεπιστήμια και ερευνητικά κέντρα, όπου
χρησιμοποιήθηκε για την διάδοση του λειτουργικού συστήματος UNIX, της
γλώσσας προγραμματισμού C και, κυρίως, των εξομοιωτών που επέτρεψαν την
ανάπτυξη νέων συστημάτων για τους μικρο-υπολογιστές που αναπτύχθηκαν στο
τέλος της δεκαετίας του 1970 και έφεραν τον υπολογισμό στα σπίτια και
στους απλούς χρήστες.
</figcaption>
</figure>
<figure id="fig:unix-shell">
{% include figure image_path="/images/unix-shell.png" caption=""
alt="UNIX shell" %}
<figcaption>
Η διεπαφή του πυρήνα του λειτουργικού συστήματος UNIX ονομάστηκε
κέλυφος, καθώς κρύβει τις λεπτομέρειες της υλοποίησης και παρέχει μια
προσβάσιμη διάδραση για τον χρήστη. Εκτός από τις βασικές λειτουργίες
του συστήματος, παρέχει και μια απλή γλώσσα προγραμματισμού
μεταγλώτισης, η οποία επιτρέπει τη φορητότα των προγραμμάτων του χρήστη
σε παρόμοια συστήματα.
</figcaption>
</figure>

Το Unix είναι περισσότερο γνωστό σε όσους ασχολούνται με τα λειτουργικά
συστήματα και σχεδόν καθόλου γνωστό στην κοινότητα της διάδρασης και των
γραφικών διεπαφών χρήστη. Πράγματι, οι γραφικές διεπαφές σε όλα τα Unix
είναι συνήθως αντίγραφα από τις αντίστοιχες εμπορικές, με βασικό σημείο
διαφοροποίησης τη διάθεση ανοικτού πηγαίου κώδικα. Εκτός από τη γραφική
διεπαφή όμως, το Unix παρέχει και, κυρίως, βασίζεται στη διεπαφή της
γραμμής εντολών, η οποία είναι ένα από τα σημαντικότερα κεφάλαια στην
διάδραση.

Η διάδραση με τη γραμμή εντολών είναι ένας από τους πρώτους τρόπους
χρήσης των υπολογιστών, αλλά η αξία της παραμένει διαχρονική. Η γραμμή
εντολών έγινε αρχικά δημοφιλής με το σύστημα Unix, ενώ διατηρεί τη
χρησιμότητα της σε σύγχρονα συστήματα, όπως στις διεπαφές γραπτών
μηνυμάτων και στις φωνητικές πύλες. Αν και θεωρείται δύσκολη στη χρήση,
τουλάχιστον για τους αρχάριους, η διαχρονικότητά της, καθώς και η
σταθερή προτίμηση από τους ειδικούς τεκμηριώνουν τη σημασία της.

Εκτός από τη γραμμή εντολών, το Unix έκανε δημοφιλή την οργάνωση ενός
λειτουργικού συστήματος σε αρχεία και φακέλους, τα οποία
χρησιμοποιήθηκαν και από τα περισσότερα γραφικά περιβάλλοντα που
ακολούθησαν. Η πιο σημαντική συνεισφορά αυτού του συστήματος είναι στο
σημείο συνάντησης των αρχείων με τη γραμμή εντολής, όπου δημιουργήθηκαν
οι γλώσσες κελύφους, [^1] καθώς και η διασωλήνωση των προγραμμάτων.[^2]
Σε αντίθεση με την ιδέα της εμπορικής διάθεσης εφαρμογών με πολλές
δυνατότητες, το Unix βασίζεται στην ιδέα των πολλών μικρών προγραμμάτων,
τα οποία παραμετροποιούνται, συνδέονται μεταξύ τους και τελικά συνθέτουν
νέα προγράμματα, σύμφωνα με τις ανάγκες του χρήστη.

Ακόμη και η γραφική διεπαφή έγινε με έμφαση στο δίκτυο, έτσι ώστε να
υπάρχει ένας διαχωρισμός ανάμεσα στο μηχάνημα που εκτελεί μια εφαρμογή
και στο τερματικό του χρήστη που κάνει τη διάδραση. Τέλος, το Unix, από
τη δημιουργία του τη δεκαετία του 1960, δίνει μεγάλη έμφαση σε μια
κοινότητα χρηστών, οι οποίοι δουλεύουν μαζί για την ανάπτυξη του βασικού
συστήματος και, κυρίως, για την ανταλλαγή προγραμμάτων.[^3] Η ιδέα της
κοινότητας, σε αντίθεση με την ιδέα του προϊόντος, ήταν θεμελιώδης για
τη δημιουργία αντίστοιχων κοινοτήτων κατά τις επόμενες δεκαετίες, όπως
αυτές των πρώτων δικτυακών συζητήσεων, της σκηνής των δοκιμαστικών
προγραμμάτων και, κυρίως, για τη δημιουργία του ανοιχτού λογισμικού, τη
δεκαετία του 1990.

[^1]: fig. **¿fig:unix-shell?**

[^2]: @kernighan2019unix

[^3]: fig. **¿fig:pdp11-tty-unix?**
